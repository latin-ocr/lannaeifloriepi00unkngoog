LECTORI

S.

JOH. FRID. FISCHERUS.

QUANQUAM in Grammaticis, hoc est, scriptorum vete-
rum utriusque lingnae interpretibus idoneis et bonis, tot tan-
toeque insunt virtutes, inesse quidem certe debent, quibus
et parandis et confirmandis roborandisque et augendis vix
sufficiant angusti brevesque vitae hominum etiam longissimae
‘terminit tamen fugere potest neminem, quam male existi-
ment, quam tenuiter sentiant, plerique, pro innata scilicet
cunctis carpendi omnia et vituperandi libidine, maximo
sane et acerrimo virtutis incitamento atque stimulo, de·
Grammatica facultate; quam malit quisque et 'theologus
bonus, et Medicus peritus, et sapiens J urisconsultuS, et
Philosophus subtilis, sermonibus vulgi celebrari· et lau-
dari, quam Grammaticus doctus a paucis, sed intelligenti-
bus illis, haberi ac dici. Quae quidem temeritas, e mira
quadam desidiae inertiaeque cupiditate, inepteque habendi
amore, prosecta, debet eo magis rideri atque exsibilari, quo
certius exploratiusque habetur, maJores illas gravioresque ·
disciplinas interpretatione scriptorum veterum recta, tan-
quam stirpes radicibus, fultas niti, quibus abruptis et ab·
scissis stirpes ipsas concidere continuo et interire necesso
sit. Sed in magna illa errorum et paene infinita multitudine

